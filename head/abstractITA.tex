\chapter*{Italian abstract}

Una nuova generazione di acceleratori di leptoni in grado di raggiungere energie del centro di massa dell'ordine del TeV é al momento in corso di sviluppo. Per riuscire in questo intento é necessario mostrare che la tecnologia per costruire simili macchine é accessibile.

Il Compact Linear Collider (CLIC) é uno dei progetti per un acceleratore lineare di leptoni, composto da due linac normalmente conduttivi. Cavit\`a acceleratrici con gradienti dell'ordine dei 100 MV/m sono necessarie per raggiungere le alte energie richieste, mantenendo una lunghezza della macchina ragionevole. Uno dei parametri pi\`u stringenti per queste componenti é una occorrenza relativamente bassa di archi voltaici.

Prototipi di cavit\`a acceleratrici per CLIC sono gi\`a stati testati in passato, ma solo in assenza di fascio. Per provare che la tecnologia della accelerazione ad alto gradiente \`e affidabile, é necessario comprendere l'effetto della presenza del fascio sull'innesco degli archi voltaici.

L'obiettivo principale di questo lavoro é fornire una prima misura del rate di innesco degli archi voltaici in una cavit\`a acceleratrice in presenza di fascio. Verranno descritti il setup, le procedure sperimentali e i risultati dei test eseguiti su un prototipo di cavit\`a acceleratrice per il fascio principale di CLIC.

I test sono stati eseguiti al CERN nella CLIC Test Facility 3 (CTF3), che ospita un setup di test per radiofrequenza ad alta potenza operante a 12 GHz (detto XBOX, X-band Test Stand). L'XBOX fornisce la radiofrequenza alla cavit\`a sotto test, mentre il fascio di elettroni proviene dal linac della CTF3, configurato per produrre un fascio simile al Main Beam di CLIC. Verr\`a presenta una comparazione tra i risultati ottenuti in assenza di fascio e con differenti configurazioni di fascio, in un primo tentativo di comprendere l'effetto sul rate di innesco degli archi voltaici. Inoltre verranno proposti sviluppi futuri per migliorare il setup sperimentale e le operazioni di test, basati sull'esperienza acquisita nei test oggetto di questo lavoro. Questo sar\`a utile, nel caso l'esperimento venisse ripetuto, per completare ed estendere i risultati di questo lavoro.