\chapter*{Italian abstract}

Una nuova generazione di acceleratori di leptoni capaci di raggiungere energie del centro di massa dell'ordine del TeV é al momento in corso di sviluppo, e  per avere successo in questo compito, é necessario mostrare che la tecnologia per costruire macchine di questo tipo é disponibile.

Il Compact Linear Collider (CLIC) é uno dei possibili progetti tra i futuri acceleratori di leptoni. CLIC consiste in due linac normalmente conduttivi. Strutture di accelerazione con gradienti dell'ordine dei 100 MV/m sono necessarie per raggiungere le alte energie richieste, mantenendo una lunghezza della macchina ragionevole. Uno dei parametri pi\`u stringenti per queste strutture di accelerazione é una occorrenza relativamente bassa di archi voltaici nel vuoto.

Prototipi di strutture di accelerazione per CLIC sono gi\`a stati testati in passato, ma solo in assenza di fascio. Per provare la fattibilit\`a della tecnologia di accelerazione ad alto gradiente, in modo da costruire un acceleratore funzionale, é necessario comprendere l'effetto della presenza del fascio sull'occorrenza di archi voltaici nel vuoto. Test di questo tipo non sono mai stati effettuati fino ad ora.

L'obiettivo principale di questo lavoro é fornire una prima misura del rate di occorrenza degli archi voltaici in una cavit\`a acceleratrice in presenza di fascio. Verranno descritti il setup, le procedure sperimentali e i risultati dei test eseguiti su un prototipo di cavit\`a acceleratrice per il fascio principale di CLIC.

I test sono stati eseguiti al CERN nella CLIC Test Facility 3 (CTF3), che ospita un setup di test per radiofrequenza ad alta potenza operante a 12 GHz (detto XBOX, X-band Test Stand). L'XBOX fornisce la radiofrequenza alla cavit\`a sotto test, mentre il fascio proviene dal linac a elettroni della CTF3, configurato per produrre un fascio simile al fascio principale di CLIC. Verr\`a presenta una comparazione tra i risultati ottenuti senza fascio e con differenti configurazioni di fascio, in un primo tentativo di comprendere l'effetto del fascio sul rate di archi voltaici. Inoltre verranno proposti sviluppi futuri per migliorare il setup sperimentale e le operazioni di test, basati sull'esperienza acquisita nei test oggetto di questo lavoro. Questo sar\`a utile, nel caso l'esperimento venisse ripetuto, per completare ed estendere i risultati di questo lavoro.